# Systemutveckling i praktiken + GitHub
# Systemutveckling i praktiken + GitHub

## 1. Vattenfall vs Agilt
I vattenfallsmodellen bestämmer man först alla krav och funktioner, sedan designar man hela systemet, bygger, testar och lanserar. Fördelen är att det blir ett tydligt arbetssätt och en klar plan från början. Nackdelen är att det är svårt att ändra sig om man upptäcker fel eller får ny feedback. Därför passar vattenfall bäst i projekt där kraven är tydliga från start och där det inte finns så mycket utrymme för ändringar, till exempel i byggprojekt eller när man utvecklar något väldigt reglerat.  

Agil modellen fungerar mer stegvis. Man börjar med en enklare version och jobbar i sprintar, testar på användare och justerar utifrån feedback. På så sätt växer systemet fram och anpassas hela tiden efter behov. Det passar bäst när man inte vet exakt hur slutprodukten ska se ut, eller när användarnas behov kan förändras, till exempel i appar och webbtjänster.  

Skillnaden är alltså att vattenfall är fast och linjärt, medan agilt är flexibelt och levererar små förbättringar löpande. Själv hade jag valt agilt i de flesta IT-projekt eftersom det är bättre att kunna ändra och förbättra längs vägen än att låsa sig vid en plan och av egen erfarenhet av att använda olika plattformar.  

--- (uppdatera fråga 1 via en branch)

## 2. Git-commit
Ett Git-commit är som en sparpunkt i projektet där man skriver vad man ändrat. Det gör att man har koll på historiken och kan gå tillbaka om något blir fel.  

Till exempel om jag jobbar på en app och ändrar i inloggningen. Om det plötsligt slutar funka kan jag gå tillbaka till commiten innan och få tillbaka versionen som fungerade. Det sparar tid och man slipper gissa sig fram och krångla till det.  

---

## 3. Samarbete i GitHub
Samarbete i GitHub handlar om att flera kan jobba i samma projekt utan att trampa på varandra. Man gör det genom att skapa en branch, som är som en egen kopia där man kan jobba med sin del. När man är klar öppnar man en pull request för att visa vad man gjort. Då kan andra kolla, kommentera och godkänna.  
